# Bir Programın Sesini Yansıtma

Linux'a yeni geçen arkadaşların sorduğu sorulardan birisi, arkadaşlarımla oyunumun, videomun sesini Discord üzerinden paylaşamıyorum! Nasıl yapabilirim?

Bugüne kadar bildiğim çözümler sesi yansıttığınızda sizin konuşanızı engelliyordu. Soundux adlı bir program keşfettim ve bu program sayesinde istediğiniz sesi istediğiniz uygulamaya yansıtabiliyor aynı zamanda mikrofonunuz ile konuşmaya devam edebiliyorsunuz!

1. [Programı Nasıl Kurarım?](#programı-nasıl-kurarım)
2. [Programın Kullanımı](#programın-kullanımı)

## Programı Nasıl Kurarım?
Soundux açık kaynak ve özgür bir yazılım. Windows için de paketleri var. Paket yöneticinizde yoksa [Websitesinden](https://soundux.rocks/) veya [Github sayfasından](https://github.com/Soundux/Soundux) indirebilirsiniz.

İndirdikten sonra karşınıza şöyle bir ekran çıkacak.

![bir-programın-sesini-yansıtma](https://i.postimg.cc/P5KvLKMr/bir-program-n-sesini-yans-tma.png)

## Programın Kullanımı

Sağ üst tarafta yazan **output application** kısmından sesi aktarmak istediğimiz programı seçiyoruz. Discord'a ses aktaracaksanız Discord'u seçeceksiniz ama uygulamanın output application kısmında gözükmesi için sesliye katılmanız gerekiyor.

Daha sonrasında aşağıda yazan **passthrough** butonuna tıklayacaksınız. Tıkladığınız anda sol tarafta bir menü belirecek.

![bir-programın-sesini-yansıtma-01](https://i.postimg.cc/5NBCJfYz/bir-program-n-sesini-yans-tma-01.png)

Sesini aktarmak istediğiniz programı buradan seçebilirsiniz. Örnek resimde Firefox'u görüyorsunuz.

Ve bu kadar! Artık seçtiğiniz uygulamanın sesi karşı tarafa gidiyor ve aynı zamanda mikrofonunuzdan konuşabiliyorsunuz. Artık karaoke yapabilir veya arkadaşlarınızla film izleyebilirsiniz. Soundux üzerinden ses düzeyini de ayarlayabiliyorsunuz.

## Katkıda Bulunanlar
Yusuf İpek [website](https://yusufipek.me), [youtube](https://www.youtube.com/channel/UCVBX2n_5egE9XuJL8NUS0Xg)
